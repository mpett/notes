storslagen arkitektur, både interiör och exteriör
vackra, skarpa kvinnor (alt. en vacker skarp kvinna)
jag hade mer muskler, var äldre, självsäker, ekonomiskt oberoende
zen-trädgårdar
pianon, flygel
stora bibliotek (tänk fourth and the twentieth)
en virvelvind av handskrivna papper/pergament som kan ha innehållit antingen 
typ noter till en komposition eller matteformler.
abstrakta, självlysande statyer.
en känsla av att jag går runt i något som skulle kunna vara ett grafikmotor-demo.
fuck monika lundell och allt det där.
statyer, betong.
abstrakta, levande självlysande konstverk placerade på pelare i stora innergårdar 
omgivna av betong, vatten och natur.
sustainability.

jag var någon slags mix/combo av en professor, matematiker, kompositör, arkitekt, konstnär 
och älskande make. // antar att den här meningen är viktigast.

En övervägande känsla av att jag innerst inne hela tiden vet jag vad jag ska göra, vilka val som är
de rätta vid alla situationer och så vidare, även om jag inte kan uttrycka
detta medvetet, formulera det i ord eller analysera det.

Jag måste helt enkelt lita på mig själv.

Dessa saker dyker upp om och om igen i olika variationer när jag har mediterat om min framtid
eller om syftet/meningen med mitt liv. Jag kan också tycka att samma symboler och fenomen
då och då har manifesterat sig i mitt vakna liv (typ jfokus, studs, labbet i japan,
kth-biblioteket osv) även om det inte har varit lika starkt och tydligt som vid meditationen.

Att vara en självständig och stark individ med utmärkande, unika egenskaper är något vackert.
Detta till trots mot vad de flesta vill få mig att tro.

27 November 2017

Var är kärleken? Har ett minne av att jag upplevde kärlek när jag var barn och vi bodde i
Genarp, men efter att pappa dog har den aldrig dykt upp. Tänker på Evelina igen.
Jag drömmer om att hon var min high school-sweetheart, men så var det ju inte.
När jag tänker på henne gör det ont så in i helvete, som om någon nära intill mig just dog
och hjärtat sprängs av sorg. Jag funderar på att resa till Gbg någon dag, sitta på stationen i
några timmar, gå en promenad runt stan och sen känna av om det känns markant annorlunda än
när jag är i Stockholm. Om det av någon anledning känns bättre tänker jag nog flytta dit.
Jag har ingen aning om vad jag ska göra där men jag ska nog flytta.

Det behövs förändring. Akut.

Jag vill härifrån. Skiter i skolan, karriären och allt, allt det där var bara lycka på burk.
Fanns ingenting där.

Gibb med David och gänget. Vem är Heimburger? Han känns som en fiende, men vet inte om jag
bara inbillar mig. Jag missade ett möte med Nordita. Tror inte att det blir någon forskare
av mig. Jag söker efter kärleken. Sanningen skiter jag i. 

Det finns åtmnistone drömmar kvar. Drömmer fortfarande om att jag blir speldesigner, öppnar en
egen studio, tjänar ordentligt med pengar på det och gifter mig med rätt person.

När jag ser det på papper så tycker jag att det ser så lätt och enkelt ut. :')

Jag ber och hoppas att det kommer hända. Livet känns så otroligt tomt på innehåll och det borde det inte göra.

Tisdag 28 November 2017

Får känslan av att mitt liv hela tiden pendlar mellan två lägen som är ganska olika varandra.

Antingen är det som det är nu, jag spenderar i princip all min tid ensam görandes det som faller mig i smaken,
ett budgetliv liksom. Det utmärkande brukar vara att jag har mycket energi, är ganska motiverad och får
ofta nya idéer. Ett kreativt läge. Brukar oftast leva mycket mer hälsosamt under sådana perioder.
Det som saknas brukar vara tillgång till pengar och socialt umgänge.

Det andra läget är precis tvärtom. Jag har massvis med människor runtomkring mig och suktar efter ensamma stunder
och det finns från mitt perspektiv sett i princip hur mycket pengar som helst att spendera, som om det vore godis.
Under dessa perioder hamnar jag ofta i olika konflikter med människor, konflikter jag oftast inte vill vara en del
av. Det brukar också kännas ohälsosamt, jag äter dåligt, röker osv. 

Vad jag helt ärligt vill är väl ett mellanläge. Jag vill inte vara helt isolerad men jag vill samtidigt 
ha friheten att låta min kropp göra det den vill.

Onsdag 29 November 2017

Börjar inse att det är okej för mig att vara mig själv. Jag har ingen lust att göra livet bättre för andra, att vara där för någon eller att "bidra" på något sätt. Om det nu råkar bli så att jag gör det ändå så är det väl nice, men det är ingenting jag strävar efter. Jag vill bara trivas med att vara precis som jag är och göra det som gör jag till jag. Det är okej.

Bara för att jag tycker om att umgås med viss typ av människor så betyder inte det att jag vill känna tillhörighet eller bli en del av deras gemenskap och kultur in any way. Jag vill fortfarande kunna vara den unika individ som jag är, varken mer eller mindre.

Just because I really like something doesn't necessarily mean I have to become it.

Har under de senaste dagarna blivit helt paralyserad av rädslor och jag vet inte var de kommer från. Det enda man kan göra när man möter ett spöke är att konfrontera det och gå rakt in i det. Försöker göra det.

Nordita-möte med Stas

Söndag 3 December 2017

Funderar på att lämna det jag har och bara flytta någonstans nu. Vet inte var och hur men
det kanske inte spelar så stor roll.

Visade upp plots över material på Nordita, det gick bra. Vi drack öl efteråt. 

Igår besökte jag moderna muséet. Det handlar om förändring. Jag vill ha förändring, något
större den här gången. Det behöver inte bli bättre eller sämre, bara annorlunda.

Jag är programmerare, matematiker, kompositör, vetenskapsman och konstnär. Jag är en modern version av Leonardo
da Vinci. Jag kommer att bli en världsberömd speldesigner under min egen studio. Jag kommer att bli en av världens
rikaste människor på alla de sätt en människa kan vara rik på. Jag kommer att gifta mig med kvinnan jag älskar och
vi kommer spendera lyckliga liv tillsammans. Vi kommer att få en dotter. Vi kommer att bo i det mest magnifika
huset mänskligheten har förmåga att konstruera. Jag kommer att leva ett lyckligt liv. Mina drömmar kommer att gå
i uppfyllelse.

12 December 2017

Hade en dröm som indikerar att jag har svårigheter med att finna inre utveckling och att 
uttrycka mig som jag önskar. Jag sitter på någon slags stor kreativ energi som måste
få komma ut men att det finns en tveckan och en rädsla i mig som förhindrar det.
Jag är rädd för att släppa lös mitt inre monster. Jag hoppas att det här är påväg
och kommer att ske av sig själv. Jag vill inte vara rädd för något sådant. Men jag har
ingen aning om hur eller på vilket sätt jag behöver uttrycka det.

Sitter med 3d-modellering, gör kattisuppgifter och räknar också lite matte.

13 December 2017

Har länge gått och trott att folk i min närhet generellt sett tycker om mig. Kanske är det inte så. Ibland har människor
sagt rakt ut att jag är otrevlig (typ "det där var ganska otrevligt"), men då vet jag inte om det syftas på
situationen i största allmänhet eller på mig specifikt. Vad jag uppfattar som en positiv reaktion från en person
kanske inte alls är det för personen ifråga. Tror inte att dessa tankar hjälper mig speciellt mycket.
Men om jag nu folk för det mesta tyckte att jag var otrevlig och att jag inte var speciellt väl omtyckt av människor,
hade jag verkligen velat att det skulle vara annorlunda?

När man lär sig sådana saker om sig själv gör det ju förstås ont eftersom det blir en konflikt med den självbild jag har,
däremot undrar jag om det verkligen är rätt väg att börja ändra på sig. Är det inte bättre att vara medveten hur illa omtyckt
och otrevlig man är och ändå kunna stå för det och trivas med sig själv. Jag vill inte förändra mig själv. 

Jag vill hellre bli uppfattad som ett monster av hela min omgivning och vara mig själv än att bli omtyckt för någon jag inte är.

(Tror att någon har sagt det där förut, haha)...

Idag vill jag bli vetenskapsman, mer serious-level. Tänk Ikari Gendo i Evangelion, den typen av vetenskapsman.
Jag vill bli konstnär också. En kombination...

Lördag 16 December 2017

Igår natt drömde jag om en katt. Inatt drömde jag om två ormar varav en bet mig.

Det verkar som att detta kan betyda olika saker. Katter symboliserar en oberoende själ,
feminin sexualitet, kreativitet och kraft. Det kan också innebära otur och olycka.

Ormdrömmar kan relatera till utmaningar i vardagsliver. Ormar har med det undermedvetna att göra,
det kan indikera att jag läker sår från förr. Det är en symbol för en kraft inom mig själv som jag
inte har lyckats tämja än. Instinkter, vad som driver mig på djupet och i min själ. Personlig
förändring och transformation. Manlig kraft, fallos.

Att ormen biter mig: tyder på att jag behöver ta tag i något som jag har undvikit för att det är för
obehagligt.

Måndag 18 December 2017

Reflekterat över livet. Tror att det fanns fyra perioder/epoker som alla följer någon slags röd tråd.
1. Perioden då pappa levde, 2. Grunskolan, Timmersdala, Tidavad, Tv-spel, hästar 3. Mariestad, vänner,
WoW, fester, lägenheten, vägen till självständighet, 4. Stockholm, KTH, konsulten. Börjar tro att jag är
påväg in i en ny sådan period nu, I wonder what fate has in store. Ser fram emot framtiden även om det
känns otäckt. Börjar också inse att jag har kämpat ganska tappert och nått en del höjder i livet. Vill
gärna att det ska bli mer stabilt utan att för den delen göra livet tråkigt.

Drömde att jag städade ett hus som hela tiden fick fler rum och fler möbler. Var framför allt i övervåningen.
Såg också en kvinna som på något sätt gav mig kudos och självförtroende. Kvinnan gick ut och började ringa en
gigantisk guldklocka, sedan vaknade jag.

Att städa övervåningen på ett stort hus som bara blir större och större indikerar jag genomgår personliga förändringar
och att det sker förändringar i min världsbild. Huset representerar mitt jag och min själ, övervåningen kan representera
den intellektuella delen av mig själv. Att jag städar innebär att jag gör mig av med negativitet och överkommer
hinder och utmaningar. En kvinna i en dröm representerar kärlek. Detta i kombination kan innebära att förändringarna
som sker innebär att jag börjar känna större kärlek till mig själv, vilket ju ör bra. En klocka som ringer betyder
att något nytt påbörjas, det är en signal från mitt undermedvetna som försöker förbereda mig på en ny fas i livet.
Att klockan är av guld betyder specifikt att jag har något att säga som är extremt viktigt.

Låt döden komma. Låt alla hemska saker och olyckor komma. Låt all oro manifestera sig. Låt mig vara rädd. Låt mig vara feg.
Det finns inget rätt och fel, det är bättre att lyssna på sig själv och strunta i vad andra säger.
Om jag är sjuk, smittad av ett virus, står inför ett handikapp eller vad som helst och innerst inne inte vill gå till
läkaren så borde jag heller inte göra det oavsett vad någon annan vill, säger eller tycker. Det är inte deras beslut
att fatta, det är bara mitt eget. Det enda rätta är det jag själv bestämmer vara rätt.

Tisdag 19 December 2017

Lao Tsu, Tao Te Ching. There is a time for being ahead, there is also a time for being behind.

Spelar Super Mario 64

Lördag 23 December 2017

Hos mamma i Norge, firar jul.

Drömde om att jag dansade med en massa utklädda människort på något mycket uppstyrt sätt. 

Att drömma om att man dansar betyder att jag upplever balans och harmoni. Det kan också betyda att jag är redo att gå vidare
till nästa steg i livet. (woop woop fuucking woop)

25 December 2017

Drömde om att jag vandrade runt i ett museum som var fylld av fantastiska saker. Tänk typ stora salar i art deco-stil.
Det var också ganska mycket människor där. Muséet fick hela tiden flera rum. Den delen av drömmen slutade med att jag gick
in i ett rum som hade ett podium som golv och himmel runtomkring (som i Super Mario 64 när man flyger med mössan första gången).
Mitt i rummet svävade en ensam tavla. Minns också att muséet var helt fantastiskt inuti men att själva byggnaden
utanför såg ganska vardaglig och tråkig ut.

Den här drömmen har jag fått flera gånger förut. Att se ett museum indikerar att jag har valt en mindre traditionell
väg i livet och att det är just detta som ger mig framgång och gör att jag sticker ut från resten. Ett museum
kan också ha med min egen historia och förflutna att göra. Det som finns inuti muséet represetnerar saker som
jag värdesätter i mitt liv. Saker kan representera minnen och talanger.

Så enligt just denna dröm så värdesätter jag en vacker omgivning, andra människor och personlig utveckling. När det kommer
till talanger i mitt liv så har det förmodligen med kreativitet att göra, jag är väldigt kreativ.
Att muséet är otroligt på insidan men inte sticker ut speciellt mycket på utsidan betyder kanske att jag
inte skryter och skyltar mina begåvningar speciellt mycket. Det sista rummet innebär att jag värdesätter hopp, möjligheter,
kreativitet, fred och uttrycksfrihet. Att kunna göra vad man vill med sitt liv är något jag värdesätter mycket.

27 December 2017

It honestly feels like a good time to revisit the basics. I think I need it.

Drömde om att jag blev jagad av en person som blev väldigt arg över något som inte var en spec. stor grej.

Tyder på att jag själv ibland får en ganska kokande reaktion på människor över småsaker. Har kanske svårt
att acceptera det. Samtidigt kan det vara en småsak för någon, men stort för någon annan?

28 December 2017

Tänker mycket på alla saker som har hänt i Stockholm, TMC, KTH, människorna som besökte mig,
alla äventyr, vem jag var när jag kom dit och vem jag blev när jag nu tar mig därifrån.

Jag har väl konfronterat en del rädslor. Vissa saker som var väldigt läskiga förr är inte det
längre. Typ att bli kritiserad, kränkt, hotad, bedömd, bortglömd osv. 

Tänker på Evelina, Sanna och Carro. Varför försvinner dom aldrig ur huvudet? Jag undrar om någon
av dem älskade mig, om ens lite grann. Jag undrar om jag kommer få reda på det.

31 December 2017
---
Nyårsafton. Fortfarande hos mamma, fan vad pinsamt. Denna morgon tänker jag på att vid vissa tillfällen
är den bästa saken man kan göra är att inte göra något alls.

Gaah, jag har helt glömt bort hur man formulerar en jävla mening.


Fredag 5 januari 2018

Tillbaka i Stockholm. Hoppas att det kommer att bli ett bra år för mig.

Drömde om våld och vapen. Att drömma om vapen indikerar att jag har ett behov
av att försvara mig själv mentalt och/eller psykiskt. Jag upplever en konflikt
i mitt liv (förmodligen med mamma). Drömmen kan också innebära en vilja att
skada någon eller något, och drömmen är då ett utrymme för mig att utforska
sådana idéer.

10 Januari 2018

Hittat det! Richard Scarry.

I förrgår drömde jag om en storm. Det betyder typ att jag tar mig igenom en känslomässigt överväldigande period.

Igår drömde jag om ett födelsedagskalas. Det verkar betyda att jag har accepterat mig själv som person
och att mina "outlooks" ser bra ut.


14 januari 2018

Det finns i skogen en oväntad glänta som bara kan hittas av den som gått vilse.

17 januari 2018

Hade två drömmar i rad som nästan innehöll samma symboler.

Det började med att jag av någon anledning behövde hitta ett flygplan.
Jag hittade flygplanet och flög runt under ganska farliga omständigheter,
alltså hård vind, dålig sikt och diverse faror på vägen (typ någon som försökte
skjuta ner mig), men jag lyckades ändå ta mig fram till destinationen.

Väl framme hittar jag en cykel och börjar cykla.

I den sista drömmen kom jag fram till en flygplats. Där hittade jag
Johan, Hampus och Carro. Alla beställde mat, Carro beställde en rätt
med frukt och grönsaker. Jag sa till henne att jag redan visste vad
hon skulle beställa för att jag stod bredvid henne. Att jag alltid
har stått bredvid henne. Hon blev väldigt glad och log.

När jag tittade på henne kändes allting väldigt bra inombords och 
sedan vaknade jag.

Att se ett flygplan betyder att jag kommer överkomma hinder och svårigheter
och nå presige och status (fan, det skulle verkligen sitta fint). Att jag
kommer nå frihet och en högre grad av medvetande.

Att flyga ett flygplan betyder att jag är i total kontroll över var jag är
på väg i livet, jag har självförtroende och känner säkerhet i mina
beslut och i mina prestationer.

Att cykla betyder att jag söker uppnå balans i mitt liv. Jag kanske behöver
balansera arbete och nöje för att lyckas och uppnå mina mål.

En flygplats i detta fall symboliserar frihet, höga ideal, ambition och hopp.
Det är en indikation på att jag närmar mig en ny fas i livet, tänk flygplan
som "avgår". Det kan innebära ett nytt eller flera nya förhållanden,
en ny karriär eller ett nytt äventyr.

Att se vänner från en tidigare del i livet betyder att jag har en önskan om
att komma i kontakt med en del av mig själv som jag har glömt bort eller
förlorat kontakt med. Det betyder också att jag ser en del av min personlighet
som jag har avvisat, men som jag nu är redo att integrera och erkänna.
Det kan också betyda att goda nyheter är på väg.

Mat, då speciellt frukt och grönsaker, syftar på sensualitet och hälsa.

Fredag 19 januari 2018

Drömde om att jag var drabbad av en sjukdom och att det dök upp en kvinnlig
läkare som hjälpte mig. 

Det kan betyda två saker. Antingen är det en varning från mitt undermedvetna
att jag faktiskt är drabbad av en sjukdom och behöver gå till läkaren.
Om den här drömmen återkommer så antar jag att jag går till läkaren asap.

Det kan också vara symboliskt för att jag upplever någon slags stress och rädsla
i mitt vakna liv och är i behov av en kvinnas kärlek i någon mån. 

Det senare skulle mejka mer sense men jag kanske tycker så mest för att jag är
nervös inför ett läkarbesök.

Gibb med game changer igen, det gick bättre den här gången.

Tisdag 23 januari 2018

Tittat på en video om Bioshock och filosofin som spelet innehåller.

Objektivism, kapitalism och klassisk liberalism.

Återkommer väldigt ofta till Bioshock. Det är något med det här spelet som berör
mig på djupet som få andra saker har fått mig att göra. Alltså det berör mig
såpass mycket att jag känner någon inre drivkraft till att göra ett
stort livsval baserat på själva spelet. Det låter helt idiotiskt, men det
är så jag känner. :S

Problemet är att jag inte riktigt vet vad det är i spelen som berör mig så mycket
och så speciellt. Jag har ju spelat många spel innan och har pysslat lite
med spelutveckling och det har varit en röd tråd i mitt liv skulle jag vilja
påstå, men ingen aktivitet jag utför kan liksom framkalla samma slags känslor.

Jag antar att det är en kombination av saker, vilket tyvärr gör det svårare
att pin-pointa vad det är. Men det är väl sammanslagningen av en välskriven
berättelse, fantastiska och djupa karaktärer, konststilen och utförandet (modelleringen),
art-deco, musiken och de djupa politiska och filosofiska idéerna som
är underliggande. Spelen framkallar en mörk, mystisk och starkt
kärleksfull känsla i mig som kan kännas extremt kraftfull, och det är den energin
jag vill ha mer av, jag vill upptäcka den delen av mig själv på ett mycket djupare
plan, men jag har ingen aning om vad jag ska göra för att komma åt det.

Det enda jag vet är att dessa spel kan framkalla känslorna igen och igen.

Jobbat med Nordita-grejer.

Såg om The Matrix. There is a difference in walking the path and knowing the path.
- Morpheus.

30 januari 2018
---

Har haft några klardrömmar. Nu är det mycket i drämmarna jag upplever som abstrakt skit
och det blir svårare att minnas innehållet.

Minns iaf två saker. En dröm innehöll en planet som påminde om jorden men det var en helt
annorlunda planet.

En annan dröm innehöll en flock ankor som kunde prata och som försökte ge mig goda råd.

Att drömma om en planet innebär kreativitet, utforskande och nya äventyr. Jag försöker
anpassa mig själv att använda annorlunda former av energier som jag inte visste att jag hade.
Jag har upptäckt en del av mig själv som jag inte visste fanns inom mig själv.

Att drömma om en ny planet kan också innebära en vilja att fly verkligheten.

Ankor har rollen som medlare mellan andevärlden och den fysiska världen. De symboliserar
min förmåga att anpassa mig till olika situationer och och hur jag behärskar många talanger
samtidigt. Det kan också betyda att jag försöker undvika en situation i mitt vakna liv som
jag borde konfrontera.

Har också känt extrem ilska och bitterhet över att livet inte har gått som jag velat.

Jag ville bara få vara lycklig, ha en flickvän och leva på något jag gillar. Jag är upprörd
över att jag inte vet hur jag ska få detta. Alla andra verkar ju lyckas så varför inte jag också?

Förkyld. Jobbar med Nordita-grejer.

1 februari 2018
---

Igår drömde jag om två kvinnor som skulle ha sex med varandra, dom var i en park eller något åt det hållet.
Därefter såg jag en bild av Jesus och sen vaknade jag.

Inatt har jag mest drömt om våld och vapen.

Att drömma om Jesus innebär att mina största drömmar, önskningar och mål kommer att uppfyllas. Drömmen
är tänkt att stärka mig under svåra perioder.

Att drömma om våld och vapen har med agression att göra. Jag behöver tygla min ilska.

Är i behov av att försvara mig själv.

 
8 februari 2018
---

Fick en stark impuls att besöka Lund i fredags, så nu gjorde jag det. Väldigt vacker stad och mycket starka
känslor.

"Heaven is a place where nothing ever really happens." - Utanför kyrkan.

"Känslorna kommer efteråt." - Hedvig på Explorer-hotellet.

Upplevde att jag konfronterade en eller flera demoner där borta. Tänker på den mörkhyade mannen som stod utanför
caféet och stirrade in bland människorna i förtvivlan. Jag undrar om det var ett spöke, kändes iaf som det.

Uppåkra där jag är född är tydligen typ världens äldsta stad eller något åt det hållet.

Anastasia skulle sättas upp. Studenterna köade inför Lundakarnevalen.

Tyckte nog att jag kunde se likheter i stadens personlighet med min egen, saker mekade plötsligt mer sense.
Hade varit kul att flytta dit någon gång.

Har haft några drömmar sedan jag kom hem därifrån. Kommer ihåg tre stycken:
1. Gick igenom något form av helvete/skärseld i form av att jag systematiskt blev sårad av människor jag brydde mig om.
I slutet kom jag ut på andra sidan och där stod Evelina L som gick fram och kysste mig. Allt kändes underbart och 
sedan vaknade jag.

2. Åkte upp för en hiss i en galet hög skyskrapa och såg ett stort stadspanorama när jag kom upp.

3. En hundraårig version av Alan Watts som dog.

Tror att det betyder följande:

1. Att drömma om kärlek innebär starka känslor som för över från ett förhållande i mitt vakna liv. Jag är nöjd med
vad jag har i mitt liv. Det kan också innebära att jag behöver mer kärlek. En kyss innebär lugn, kärlek, harmoni, nöjdhet, etc.

2. Att drömma om att åka uppför en hiss innebär att jag stiger upp till status och rikedom. Jag har uppnått en högre nivå
av medvetande och ser världen från ett högre perspektiv.

3. Antar att det innebär att jag helt enkelt inte köper den här gubbens filosofi längre och att det har
skett någon transformation på den fronten.

11 februari 2018

Drömde om att jag vandrade runt på Tidavads skola.

Det kan relatera till känslor av otillräcklighet och osäkerhet som aldrig har blivit uppklarade.
Om ångest relaterat till vad jag är kapabel till, förmågor.

Det kan också vara en metafor till att jag genomgår någon slags period av spirituellt lärande.

15 februari 2018
---

Drömde om tåg.

Innebär konformitet, jag gör som alla andra och låter saker och ting ske. Det kan också innebära
att jag är i en förberedelsefas. Betyder även att jag är på rätt spår i livet, att saker och ting
kommer att ordna sig och att min situation inte är så illa som jag tror att den är.


18 februari 2018
---

Jag tror att jag hela tiden har velat bli en kombination av konstnär och vetenskapsman.
Varken det ena eller det andra, utan en hybrid. När jag tänker på det är det ju inte
speciellt förvånande över var jag dykte upp och vilka beslut jag fattade.

Det som är bittert är väl att jag önskar att det hade gått bättre. Fler projekt,
fler minnen, fler äventyr, mer utveckling. Tittar tillbaka och kan tycka att det kanske
var min lathet som höll mig tillbaka. Jag borde ha jobbat mer och latat mig mindre.
Varför är det så svårt?

Har den senaste tiden inte haft några drömmar alls.

Tänker som vanligt väldigt mycket på att jag vill ha mer stabilitet och en flickvän
utan att för den delen göra livet tomt på innehåll.

Kanske inte en person med stabil fast anställning och seriöst förhållande i bostadsrätt
osv, men åtminstone en större inkomst, något fler säkerhetslager (vill inte leva längs
rakbladets kant längre), framför allt mer vänskap, sex och kärlek.

Hoppas att det kommer och att jag är påväg i den riktningen i livet.

Om jag visste vad jag skulle behöva göra eller vilken förändring som måste ske hade jag gjort
det nu på en gång, no bullshit.

Onsdag 21 februari 2018

Har under den senaste tiden inte haft några drömmar alls, men dygnsrytmen är helt skev.
Undrar om det där beror på vädret?

Började tänka lite på hur livet var och hur allting kändes när jag bestämde mig för att
flytta till Stockholm och börja på KTH. Inser nu att det var ganska längesen och att
väldigt mycket har förändrats sedan dess. Vissa saker har varit långt över förväntan
medan andra saker gjorde mig mycket besviken. Till det positiva hörde nog kvalitén på universitetet,
lokalerna, lärarna, utbildningen och allt det där. Helt otroligt i det avseendet. Mängden
möjligheter människor erbjöd mig var ofattbar, förmodligen uppfattades jag som ganska
attraktiv efter ett tag. Borde kanske ha varit mer ödmjuk mot människor och varit lite
mer återhållsam när jag kritiserade saker jag ändå inte hade någon som helst kunskap
eller erfarenhet av.

Till det negativa hörde väl att tempot överallt var så högt att det helt enkelt inte gick att
lära sig något på djupet. Som om allting bara var intensiv detaljkunskap. Jag ville väldigt
gärna lära känna några snygga människor på djupet, gärna tjejer också. Ville inte
ta saker på för stort allvar. Det visade sig tyvärr vara totalt omöjligt.

Nu tänker jag på att jag väldigt gärna vill ha en nystart. Vill göra ett val och påbörja något
på samma sätt som jag gjorde när jag flyttade hit. Det trista är ju att det inte finns
några pengar till det. Har studieskulder och inga pengar över. Hur fan gör jag om jag t.ex vill
flytta till Lund? 

Önskar att det fanns en väg vidare.

Onsdag 21 februari 2018

Drömde om en flygplanskrasch, fast ganska vagt.

Det betyder att jag har satt orealistiska mål för mig själv.

Det kan också betyda att mitt självförtroende är bristande för att nå målen.
22 februari 2018

I slutändan tror jag att min kärlek i livet är stora matteproblem.

Just nu är det den enda aktiviteten jag kan komma på som känns ärlig när jag utför det.

Det gör väldigt ont att jobba med men jag tror ändå att det är det ända rätta.

Nordita-möte. Nu en massa käftande om att jag har jobbat med fel saker (gjorde plots i pdf-filer
istället för tabellimport på hemsidan). Känns som en situation där jag inte blir litad på.
Tar det ganska allvarligt.

Söndag 25 februari 2018
---

Jag tror att jag har en ganska unik förmåga att bygga upp vackra saker och en vacker stämning
bland människor jag jobbar med. Problemet är att det alltid är någon som bestämmer sig för
att "marknadsföra" det jag har gjort och forma det som någon slags "produkt" och sedan bestämma
sig för att den där saken är deras ägodel, en ägodel som jag inte har någon som helst rätt
att vara med och påverka och sedan gör de sig av med mig.

Skulle nog säga att den sortens grej skadar mitt liv ganska ordentligt och är ett ihängande problem
var jag än arbetar någonstans.

Om jag bara hade vetat hur man försvarar sig mot detta.

Tänker lite på typ snubben på Fotografiska. Han behöver hjälp. Jag hjälper honom, saker och ting
utvecklar sig otroligt positivt. Plötsligt får har all credd för den positiva utvecklingen. Han
ser det som en möjlighet att få mer pengar och makt, han känner sig hotad av min närvaro och
upplever att jag "inkräktar" på hans projekt och gör sig av med mig. Allt detta trots att det
var jag som var "projektet."

Samma sak har typ hänt på i princip alla arbetsplatser jag har varit på i någon mån.

Nu händer det igen på Nordita. Dom ska bygga ut forskningsprojektet till ett företag. Jag får inte
fortsätta jobba på det jag ursprungligen skulle jobba med. Alla får beröm, jag får en massa skit
för att jag inte är engagerad på samma sätt som resten av människorna, trots att det är jag som är
orsaken till engagemanget.

Fredag 2 mars 2018
---
Sover väldigt mycket numera och det är i princip helt fritt från drömmar.

Träffat Charles igen, vi skrev klart php-delen till recommender-delen i OMDB så den biten är i
princip färdig. Inget möte nästa vecka pga att Nordita-gänget åker iväg på någon form
av konferens.

På mötet sade vi att jag borde göra user-recommendations, göra en visualisering alternativt börja
jobba med ett nytt recommender-system för kristallstrukturer.

Problemet är att pengarna på allvar börjar ta slut. Jag behöver söka jobb. Ska kanske fråga dem om
jag kan få ett jobb på Nordita, men det kanske blir svårt då jag har varken examen eller några
referenser. Hoppas att det här löser sig. Historiskt sett har det gjort det i mitt liv.

Har tänkt väldigt mycket på Katrin som jobbade på Swedbank. Det har gått ett år sedan jag började där.
Hon var en väldigt fin människa, jag saknar henne.

Lördag 3 mars 2018
---

Känner en stark ilska inombords, mycket relaterat till vad som hände på
Omegapoint. Tror att det definitivt var något personligt mellan mig
och personerna som drev företaget. Önskar att jag kunde släppa det.

Idag har jag tänkt mycket på hur ett skratt delat med en människa jag tycker om kan vara större än allt annat.

Söndag 4 mars 2018
---

Önskar att jag hade kunnat få vara tillsammans med de människorna jag tyckte om längre.

Det är så sällan jag är med någon jag verkligen tycker om och som jag kan lita på. Någon man kan 
genuint skratta tillsammans med. Ofta inser jag det inte förrän långt efteråt då det är
försent för längesedan.

Om bra saker kunde vara längre...

Måndag 5 mars 2018
---

Önskar att jag hade uppskattat det som fanns i mitt liv medan jag hade det.

När jag jobbade på Omegapoint hade jag mindre frihet och mindre energi och behövde leva under stress
och press från olika håll. Men det fanns människor i mitt liv, jag hade stundvis bra människor nära mig.

Skulle aldrig ha tackat jag till Brå-grejen, dom lurade in mig till att tro att det fanns prestige
att hämta. Nu vet jag bättre. Psykopater (redpill-snubbe, bille, tomas karlsson, ari) och en helt
inkompetent chef som inte brydde sig alls (och trots detta ville han vara chef) var nog anledningen till
att det gick så totalt åt helvete.

Jag tyckte att Tomas och Ari (och webb-snubben) var obehagliga från dag 1. Jag borde ha gått med Jennies team
och haft en säljare jag kunde lita på istället.

Mitt misslyckande låg i att jag fick för mig att prestige var viktigare än människorna jag
hade runtomkring mig. Nu vet jag bättre.

Om jag bara hade insett detta från början. I övrigt var det ett så sjukt trevligt ställe att jobba på.
Önskar att jag hade kunnat börja om där och börja om på Swedbank, jag tyckte verkligen om det livet.

Det fanns bra människor i mitt liv.

Nu har jag frihet och lugn och ro när jag behöver det, men jag har snart inga pengar längre, det finns inga
människor i mitt liv som jag träffar dagligen, finns inga referenser. Det är ensamt.
Det viktigaste är människorna jag har runtomkring mig och att mitt arbete känns tillräckligt uppfyllande.
Att arbetsuppgifterna och miljön är tillräckligt uppfyllande är det enda som krävs. Att få träffa en person
dagligen som man tycker om, som man litar med och som man kan kommunicera lätt med, det finns liksom ingen
bättre känsla i världen. Att känna sig behövd och omtyckt för den man är och för det man gillar att göra, 
det var nog det absolut bästa.

Visst har jag lärt mig saker den hårda vägen genom detta. 

Jag ber om en fortsättning på mitt liv nu. Jag vill inte misslyckas på startfältet den här gången.

Tisdag 6 mars 2018
---

Drömde att jag gick ner för en rulltrappa och besökte en ö. Drömde även mycket mer än så
men resten kan jag inte komma ihåg.

Att drömma om en ö är symbolikt för bekvämlighet. Drömmen talar om för mig att jag är i behov av
semester och att jag behöver undfly daglig stress. Är i behov av ensamhet.

Rulltrappor står för rörelse som sker mellan olika nivåer av det undermedvetna. Att jag går
ner för en rulltrappa betyder att jag upplever motgång i mitt liv.

Tisdag 20 mars 2018
---

Blivit intresserad av platonic virtues: temperance, prudence, courage, justice. Reflekterar över
hur bra/dålig jag har varit på dessa genom mitt liv. Funderar på vad det innebär att på riktigt vara
lycklig och vilket slags liv jag vill leva.

Ibland undrar jag om det var Bengt Eks mattekurs som ledde till alla dessa insikter och utmaningar
som kom, vilket fick mig att börja tänka fritt. Kanske, kanske inte.

Stephen Hawking är död. I DN:s artikel stod det att Hawking har sagt att de svarta hålen inte är så
stora och farliga som vi en gång trodde. Om man hamnar i ett svart hål så går det att ta sig ut ur.

Dricker Green Chai, på lappen står det "Recognise that the other person is you."

Jag brukade tro på det där och var helt övertygad om att det var sant. Med ovanstående börjar jag tro
att detta är ett exempel på vad Hawking menar om svarta hål. Jag vill tro att det är en falsk och mörk
insikt utplacerad i världen som finns där med ett syfte: att lära mig något. När jag kom ut ur det här
hålet insåg jag att jag faktiskt är en separat individ i universum, att det finns en objektiv verklghet
och även en mental verklighet som inte alltid överlappar. Jag spelar en viktig roll i universum, min existens
är individuell och unik, det finns ingen annan som kan anta rollen som Martin Pettersson, och det är
en fin sak.

Sover oroligt men har nästan inga drömmar. Hade dock en mycket vag dräm som innehöll telefoner.

Enligt DM betyder telefondrömmar meddelanden från mitt undermedvetna eller någon form av
telepatisk kommunikation. Jag kan behöva tvingas konfrontera något jag har undvikit.

Måndag 26 mars 2018
---
"Fick sparken" från Nordita av följande anledningar:
1. För att jag inte använde samma verktyg som dem i början. (även om jag bytte så fort de påpekade)
2. För att jag inte skrev till Matthias/i general på Slack.
3. Discouragement, lack of communication.
4. Jag hade utnyttjat de andra studenterna till att få klart mitt jobb.

Någonstans lyckades jag motbevisa honom helt och få honom att inse att det snarare var han som hade just
dessa problem. Tyckte att jag själv snarare visade rakt motsatta förmågor: mod, samarbete, tydlig och klar
kommunikation.

Just nu upplever jag att detta hände främst för att Matthias kände avund, vilket är en smula tragiskt.

Har en intervju med Sellboss 3 april. Deras kunder är bl.a. ComHem, Spotify, Nordic Choice och HM.
De lät trevliga i telefon och vi ska träffas över lunch på Duvel café på Vasagatan.

Hade en dröm om att jag vandrade runt i en park högt bland bergen/molnen. Skulle vid något tillfälle
åka ner för någon form av rulltrappa men höll på att bli nerknuffad av personen bakom mig (för att hon
trodde att jag gjorde fel osv). Jag stod på mig, vände mig om och skällde ut henne och försökte få henne
att inse att hon nästan hade ihjäl mig.

Gick därifrån, hamnade på en tågstation eller plattform. Det sista jag kommer ihåg är att jag satt i min
gamla lägenhet på Gärdet och lyssnade på musik.

Skulle analysera detta som följande:
Jag har konfronterat en motgång i mitt liv med någon slags framgång. Min situation är inte så illa
som jag tror att den är och jag är påväg i rätt riktning i livet för att saker och ting har blivit
långsamt utplanerade. Eftersom musiken i drömmen var lugnande och vacker tyder detta på lycka, glädje
och framgång. Jag uttrycker mina känslor positivt. Jag läker min själ.

Tisdag 27 mars 2018
---
Drömde om att jag stod på en strand under natten tillsammans med David. Tror också att det fanns små hyddor där
som fiskare använde. Efteråt åt jag middag tillsammans med vänner.

Analys: Mina känslomässiga behov är nu tillfredställda och mitt inre tumult är uppklarat. En strand är där det
undermedvetna möter det medvetna. Jag har kommit till en plats som representerar inre lugn och välbefinnande.
Att fånga fisk betyder att en insikt har blivit uppförd till ytan. 

Att se vänner i en dröm symboliserar en aspekt av mig själv som jag tidigare har avvisat men som jag nu är redo 
att inkorporera och erkänna. Som jag känner David så tycker jag att han är en mycket kraftfull och mäktig person
 men samtidigt ödmjuk och snäll. Att jag i slutet äter tillsammans med andra betyder harmoni, intimitet, personlig framgång, 
glädje osv. Det kan betyda att jag har accepterat något från förr och att jag ser andra likvärdigt.

Igår mediterade jag om min framtid. Kunde se samma symboler som jag har sett förut men av lite olika karaktär.
Alla bilder tyder på att det som gör mig framgångsrik i livet är hur högt jag värderar personliga relationer
och vänskap, mina mångsidiga kompetenser och min kreativitet.

Kunde se bilder av Stockholm och någon slags universitetsstad, kanske Cambridge eller Oxford.
Jag tror att Stockholm är en stad jag resonerar med väldigt mycket Jag skyltar ju inte mina
begåvningar särskilt mycket, men jag kunde se att jag hade gift mig med en kvinna som kunde se väldigt tydligt
hur unik och begåvad jag är, hur jag har tagit till mod i mitt liv för att utvecklas, och hon beundrade mig
väldigt mycket för just detta. Vi var väldigt kära i varandra. Brukar ju gå runt och vela mycket kring vad
jag vill bli i slutändan. Det verkar igen som att jag kommer bli någon slags konsult åt företag och organisationer,
en vetenskap och även en konstnär. Jag kommer alltså göra tre separata karriärer som alla kommer bli
framgångsrika. Dessa tre karriärer kommer även beblanda sig med varandra.

Fredag 30 mars 2018
---
Drömde om att jag stod i ett vackert slott.

Enligt DM betyder slott belöning, ära, uppskattning och beröm är att vänta för vad jag har åstadkommit.
Makt, rikedom och prestige är att vänta i mitt liv. Det kan också innebära att jag undflyr vardagliga
problem.

Lördag 31 mars 2018
---
Lidande, tragedi och lycka, glädje hör ihop. Det ena medför det andra och vice versa. Just nu känns det som att
jag genomgår en personlig kollaps. Jag har jobbat hårt och länge för vissa saker och nu har jag svårt att se en
rimlig fortsättning. Jag har fått sparken eller slutat typ sju gånger de senaste två åren, jag har ingen examen
och jag har inga referenser. De kontakter jag har från tidigare jobb har nog ingenting gott att säga om mig, trots
att jag vet att jag har levt och arbetat väl, jag gjorde det som kändes rätt. Jag begick även en del misstag,
men det är mänskligt. Men livet har ändå varit bra, jag har sett och upplevt fantastiskt vackra saker.

Mitt liv rasar samman, men jag säger ja till det. Det som händer och det som har hänt har varit rätt. Jag ångrar
ingenting och önskar inte att något hade varit annorlunda.

Söndag 1 april 2018
---
Drömde att jag såg en stor swimmingpool från ovan, hoppade ner, simmade runt litegrann och till sist fick en
kram av en snygg tjej.

Enligt DM betyder ett hopp att jag behöver ta en risk och köra på. Jag kommer att överkomma hinder och göra
framsteg. Att simma runt i en pool, i klart vatten som detta var, innebär lyx, lugn, avslappnande osv. Det kan
betyda att jag behöver ta en paus, alternativt göra en ansträngning för att förstå och erkänna mina känslor.
Jag utforskar mitt undermedvetna och mitt känsloliv. En kram betyder ungefär samma sak. Kvinnor symboliserar
näring och kärlek.

Drömde om en tågstation. Gick ner för en rulltrappa och rökte cigg med Lotten och någon random dude.
 Betyder att jag är i en övergångsfas i livet. Jag är i behov av en paus för att omevaluera
min stuation och bestämma nya mål. Jag upplever motgång i mitt liv och är i behov av att ta en paus.

Måndag 2 april 2018
---
Vaknade upp och var lite febrig. Tvättat kläder. Intervju hos Sellboss imorgon.

Tror att detta var lite av en feberdröm: Kunde se Svante E brytas sönder till stora molekyler (typ som i OMDB),
innan jag vaknade sken ett starkt, vitt ljus ut från honom.

Ett starkt ljus representerar upplysning, uppklaranden, vägledning, klar förståelse och insikt. Ett tidigare 
grumligt problem i mitt liv har blivit uppklarat. Jag har funnit sanningen kring en situation eller svaret
till ett problem. Jag minns Svante som en ganska normal person, lite tråkig rentav, men jag tyckte om honom.
Han var disciplinerad, lojal och ibland avundsjuk. Ibland kändes det som att han trodde att han var viktigare
eller en mer värdefull person än de i hans omgivning. Molekylerna har väl förmodligen något med OMDB-projektet
att göra. 

Ett särskilt starkt ljus kan också innebära att jag närmar mig döden (please noo :S)

Mediterade igår. Symboler som dök upp den här gången var en vit sten. Stenar symboliserar styrka, förening och 
ofäränderlig tro.

Onsdag 4 april 2018
---
Drömde om att jag slogs mot ett gigantiskt, skitläskigt zerg-liknande monster. Monstret transformerades i slutet
till en gullig animerad figur som hoppade runt i en lekplats.

Monstret representerar en aspekt av mig själv som jag har varit rädd för och som jag upplevt som repulsiv, otäck
och allmänt avtändande, men som jag nu har erkänt. Jag har slutat känna rädsla för en viss del av min personlighet.

Tänker mycket på att jag är i en övergångsperiod nu. Det som har gjort mig lycklig de senaste åren finns fortfarande
i mitt liv, men jag blir inte lycklig av de aktiviteterna längre. Tänker typ programmering, vetenskap, musik, kreativa
projekt, språk, resor, upplevelser, konserter, träffa snygga tjejer etc. Detta är fortfararande en fantastisk del av 
mitt liv och kommer fortsätta vara det så länge det är möjligt men det är inte längre det som driver mig på djupet. 
Förmodligen är nya saker påväg i livet som kommer vara min källa till djup lycka.

Kanske en ny relation, att få bilda familj och såna saker.

Torsdag 5 april 2018
---
Drömde om att jag var i en park/skog eller något liknande och att det fanns ett tiotal personer där. En av dem, främling
till synes, gick fram till mig och förklarade att jag befann mig i den undermedvetna världen och hur den förhåller sig
till det vakna livet. Kunde också se någon slags park-ranger.

En annan portion av drömmen utspelade sig på Fotografiska, jag blen intervjuad.

Analys: Park representerar förnyelse, meditation, spiritualitet. Jag återanpassar mig efter en personlig konflikt. 
Skog symboliserar en övergångsperiod. Jag bör följa mina instinkter. Det kan också betyda att jag utforskar mitt
undermedvetna för att förstå mig själv bättre.

Främlingar kan antingen vara arketypiska representanter för det undermedvetna eller en gämd aspekt av mig själv.
Förmodligen det tidigare eftersom en av främlingarna kom fram och förklarade sitt syfte för mig.
Enl. DM är en park-ranger/skogsvaktare en representant för kontroll av det undermedvetna. Jag kontrollerar
mina känslor.

Att drömma om en intervju betyder att jag upplever ångest över att bli bedömd av andra. Jag är besviken över delar
av mig själv.

Torsdag 5 april 2018
---
Drömde om en galen bilfärd. Jag befann mig i baksätet. Bilen parkerade utanför kyrkan.

Bilar symboliserar min ambition, mitt driv och min förmåga att navigera från ett livsstadium till ett annat.
Enligt den här drömmen har jag helt förlorat kontrollen över detta, jag är beroende av andra och låter de ta
över. Att bilen åkte i hög hastighet betyder att jag behöver lugna ner mig och tänka igenom mina alternativ.
Att jag förlorar kontroll kan ha och göra med lågt självförtroende.
Kyrkor representerar det jag värdesätter i livet.

Söndag 8 april 2018
---
Har haft två drömmar. En av dem handlade om att jag hamnade i en gun-fight men pistolen slutade fungera för mig.
I den andra befann jag mig på en semesterö.

Analys: Jag känner mig maktlös i min nuvarande livssituation och behöver ta semester.

Onsdag 11 april 2018
---
Drömde om att jag sålde en lägenhet. Jag drömde specifikt om en lägenhet, om pengar och kunde i slutet se
en hög med papper.

En lägenhet är analogt med min finansiella och min känslomässiga situation. Pengar betyder flera saker.
Det kan betyda att lycka och framgång står nära inpå dörrgången, det kan också betyda att jag saknar
självförtroende och kontroll för att nå mina mål. Detta beroende på huruvida jag vinner, har eller
förlorar pengar. Det var otydligt vilket det var i min dröm, jag sålde ju en lägenhet till ett okej pris
men skulle checka in det i pund istället för dollar osv pga orolig marknad. Lägenheten såg också
okej ut, den såg vanlig och enkel ut.

Att se en hög med papper betyder att jag har svårt att hantera den yttre världens krav på mig.
Jag är stressad.

Söndag 15 april 2018
---
Drömde om att jag gav bort pengar till någon i sympati men kände mig bedragen efteråt.

Analys: Jag letar efter kärlek i mitt vakna liv men hittar inget eftersom jag är rädd 
för att bli sårad.

Måndag 16 april 2018
---
Drömde om mark och grus. Därefter körde jag runt med självförtroende i en ny Tesla.

Analys: Mark är en brygga mellan det medvetna och det omedvetna. Det representerar fundament.
Jag konfronterar och accepterar undermedvetna tankar. Bilar representerar min ambition, mitt driv
och min förmåga att navigera från ett livsstadium till ett annat (som i torsdags 5 april). Skillnaden
är nu att jag kör bilen, jag tar alltså en aktiv roll i att navigera vidare i livet. Något
har alltså balanserats ut.

Lördag 28 april 2018
---
Hemma hos mamma.

Drömde om planeten mars.

Representerar driv, energi, passion, avsaknad av rädsla och ambition.


